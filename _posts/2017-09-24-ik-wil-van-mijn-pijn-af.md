---
layout: post
active: /inspiratie.html
title: Ik wil van mijn pijn af!
img: img/img_0058.jpg
---
Veel van mijn cliënten die met pijnklachten komen zijn op zoek naar een oplossing.
Heel begrijpelijk want pijn is naar en wil je liever niet voelen.
Maar weet dat de pijn een signaal van ons lijf is, die als het niet begrepen wordt, niet geaccepteerd wordt of niet genoeg aandacht krijgt, terug zal komen. Misschien niet meteen, misschien niet morgen, maar wel op het moment dat de omstandigheden voor je weer ongunstig worden of je in je oude patroon van denken of handelen terug valt. Iedere klacht heeft namelijk een oorzaak.

Ons lichaam maakt deel uit van de natuur. Ons lichaam wil net als al het andere wat leeft, groeien en bloeien. Tot het eigen en volledige potentieel. In ons is een perfecte mechanisme; een wijsheid die we kunnen vertrouwen en zouden respecteren. Ons lijf weet alles over ons, hoe we ons leven leven, wat we nodig hebben, wat belangrijk is voor ons en hoe we kunnen genezen. Ons lijf weet wat ons leven rijker en gelukkiger kan maken. En als ons hoofd niet het goede pad kiest, zal het lichaam ons dat laten weten.

**Pijn is een signaal van je lichaam dat je vertelt dat er iets niet klopt**. Door aandacht te geven aan de pijnklacht, transformeren we het. Gewoon door te voelen, te verbinden met de pijnlijke plek, erbij te blijven, kunnen we inzichten krijgen over hoe we anders om kunnen gaan met onszelf, anderen of met een bepaalde situatie.  Als we ons er enkel op richten om van de pijn af te zijn, ontnemen we ons de kans over ons zelf te leren en blijven we het zelfde doen totdat de volgende pijnklacht zich ontwikkelt. Stilstaan bij pijn, het bewust voelen en ervaren maakt dat we het meer serieus nemen. We leren van een kleine klacht voordat het een grotere moet worden.

En het gebeurt dat het lichaam ons boodschappen geeft die we niet willen horen zoals: “ik werk te veel” (opkomende gedachte: maar er moet geld verdiend worden), “ik zal meer aandacht aan mezelf geven” (maar ik heb een druk gezin), of “ik zal uit mijn comfort zone stappen” (maar ik vind het dood eng), etc.

Je lijf signaleert jouw behoefte. Zwartwit denken kan tot gevolg hebben dat we geen voorrang aan die behoefte geven. Maar er zijn altijd varianten mogelijk waardoor je toch je behoeftes invult. Bijvoorbeeld in plaats van minder te werken meer pauzes te nemen of te zorgen voor een meer ontspannen sfeer op de werkvloer. Als je er prioriteit aan wil geven om beter voor jezelf te zorgen, kan het gezin daar aan meewerken, zich aanpassen en je steunen. En ruimte geven aan angst en accepteren dat het bij het leven hoort, kan je kracht geven om toch door te gaan. Dit zijn gewoon een paar voorbeelden van anders denken, omdenken, zodat je beter aansluit op je behoeften.

**De oplossingsmogelijkheden zijn eindeloos!**

Wat ook gebeurt is dat we niet meteen snappen wat het lijf ons wil vertellen, dat we tijd nodig hebben om de signalen te begrijpen. Het is een kunst om ook dat te accepteren.

Ons lichaam is geduldig en een vertrouwd indicator. We kiezen zelf wat we met de signalen doen die het ons geeft.

Een nu tijd voor oefening:
Ik geef je een kleine oefening om naar je lichaam te luisteren, *bij heftige pijnklachten of emoties, doe dit niet alleen*.
* Ga comfortabel zitten en adem een paar keer bewust in en uit.
* Ga dan met je aandacht naar een plek in je lijf die onprettig of pijnlijk voelt en blijf met je aandacht bij die plek. Voel hoe je die plek ervaart. Trek er echt een paar minuten voor uit. Observeer en neem er rustig de tijd voor, sta er bij stil.
* Hoe zou je die onprettige plek omschrijven?
* Als er sprake is van pijn, wat voor soort pijn is het dan? (zacht, zeurend, scherp), als de plek oncomfortabel aanvoelt, hoe voelt dit dan precies voor je? (koud, heet, beklemmend, brok in de keel, knoop of harde bal, etc). Wees nieuwsgierig. Geef ruimte en acceptatie aan je klacht. Het is er om je iets te vertellen. Was de pijn er vroeger bijvoorbeeld ook in bepaalde situaties? Check bij jezelf of die plek misschien te maken heeft met een bepaalde emotie, omstandigheid of gedachte.
* Observeer. Verandert het gevoel bij die plek of blijft het hetzelfde?
* Misschien weet je al wat je lijf vraagt van je, misschien niet…
* In ieder geval bedank je lijf voor de boodschap die het bracht.
* Wees dankbaar voor wat er is.

Ik ben nieuwsgierig naar jullie ervaringen. Wil je het met me delen of heb je een vraag? Schrijf gewoon naar: <info@massagetherapie-hilversum.nl>.
Veel succes!
