---
layout: post
active: /inspiratie.html
title: Hoe zorg je voor meer balans in je leven? 13 tips die je wilt weten.
img: img/IMG_1742.JPG
---
Balans vind je door er bewust mee bezig zijn. Als je er geen aandacht aan geeft, ben je snel door alle omstandigheden als vlaggetje in de wind aan het waaien en ga je alle kanten op. Alles begint met bij jezelf stil te staan en dagelijks bewust te ervaren hoe met je gaat. Ben je nog blij met je leven? Vind je dat alles gaat zoals jij het wilt, dat het klopt. Ben je oké met wat er is? Heb je genoeg energie, voel je je vitaal en vervuld? Dit zijn fundamentele vragen die je beantwoordt voordat je verder gaat. Want het is moeilijk om balans te hebben als er iets in de basis niet in orde is.

Als je richtlijnen in je leven kloppen, is er altijd nog de uitdaging om je niet te laten meeslepen door alle gebeurtenissen, prikkels, omstandigheden of een andere mensen. Om niet geleefd worden maar wel te LEVEN!

**Balans vinden begint met motivatie.** Waarom wil je iets in je leven? Door jezelf deze vraag te stellen geef je duidelijkheid en richting. Motivatie is de sleutel tot doen. Hoe sterker de motivatie des te groter de kans op succes. Laten we eens kijken wat de redenen zijn waarom je meer balans in je leven zou willen. Dat is altijd heel persoonlijk en varieert van mens tot mens. Ik geef je mijn persoonlijke voorbeelden en nodig je uit om na te denken over je eigen beweegredenen en ze toe te voegen.  Maak je eigen lijstje van jouw persoonlijke redenen voor meer balans in je leven en onthoud het elke dag.

### Ik wil balans omdat:

* het me het gevoel geeft van meer controle in mijn leven,
* het me meer zekerheid en (zelf)vertrouwen geeft,
* het helpt consistent, productiever, en creatiever te zijn
* het helpt makkelijker doelen te bereiken,
* het gezonder is en meer energie en blijdschap geeft,
* als ik in onbalans ben, het veel tijd en moeite vraagt om terug tot balans te komen
* ik van betekenis wil zijn voor mensen. Balans maakt dat ik dat makkelijker kan bereiken,
* ik wil voorkomen om zelf gecreëerde gevoelens als neerslachtigheid, ziektes, rotgevoelens, weerstand, apathie, pijn, etc. te ervaren.

Ik kijk naar bestaan van mens op 3 lagen: **lichaam, geest en ziel**. Het is nodig om alle drie facetten in balans te houden.

**Hoe houd je balans in je lichaam?** Het begint met het voelen van je lijf. Is het gespannen of ontspannen, vitaal of moe, gezond of ongezond? Voel maar.....

Als je het al weet, kan je balans zoeken door:

* **Bewegen!** Door beweging komt er meer zuurstof in je bloedbaan, je geest is afgeleid van het denken en je zelfgenezend vermogen zal benut worden. Gebruik energie en ontvang energie terug. Ik vind het belangrijk om te voelen wat soort van energie ik nodig heb. ''Power'' energie krijg ik van snel en actief sporten, rustige energie krijg ik van milde/langzame beweging als bijvoorbeeld yoga, pilates of wandelen. Beoordeel je huidige behoefte. Het is me opgevallen dat veel mensen hier de fout in gaan en niet goed naar hun werkelijke behoeftes luisteren. Ze kijken alleen naar wat ze leuk vinden (ook heel belangrijk!) en houden geen rekening met wat ze nodig hebben. Zo kan het zijn dat iemand die het al heel druk heeft, ook nog veel gaat presteren, bijv. door marathons te lopen, wat opnieuw stress aan lichaam het toevoegt. En een zachte, breekbare vrouw gaat alleen wandelen en mist nog steeds haar “power energie”.
* **Gezond eten.** Iedereen weet dat suikers niet goed voor ons zijn. Kijk of je genoeg gewaardeerd voedsel eet met voldoende vitamines en mineralen. Vitamines B zijn goed bij stresssymptomen. Te veel eten kan er op wijzen dat andere behoeften niet vervuld zijn en dat het voedsel een vervulling is in plaats ervan.
* **Genoeg slapen en rust.** Zorg goed voor voldoende rust en verzorging van je lijf. Check of je ‘s ochtend uitgerust bent. Als niet, kijk bijvoorbeeld aan je slaaproutines, kalmeren van je mind, caffeine intake.

### Hoe houd je balans in je hoofd?

Opnieuw is mijn advies: begin met bewust stil te staan  en waar te nemen hoe het met je geest gaat. Zijn er veel gedachten of weinig, is het rustig of heel druk, scherp of verdoofd, creatief of onvruchtbaar? Wat kan je helpen?

* **In stilte blijven.** Beperk prikkels van buiten ( bijvoorbeeld gebruik van smartphone, tablet of tv beperken) en kalmeer prikkels met behulp van meditatie en door je huidige staat toe te laten. Neem waar wat er is.
* **Observeer wat je overtuigingen, gedachten en denkpatronen zijn.** Zijn ze behulpzaam en ten dienste van je? Neem tijd om voor jezelf duidelijk te maken waar je stress van krijgt of waar je  bang voor bent. En is dat zo erg? Weet je het zeker? Edison heeft gezegd: “Ik heb niet gefaald. Ik heb enkel 10.000 manieren gevonden die niet werkten”. Van falen leer je, dus wees er niet bang voor.
* **Als je rust zoekt, kan je je zintuigen benutten,** bijvoorbeeld door rustgevende muziek, ontspannende beelden, een verrukkelijk geurende olie, visualisaties, een warm bad, zelfmassage, etc.
* **Maak een overzicht of plan voor jezelf.** Als je duidelijk weet wat jouw stappenplan is geeft dat orde en rust. Het geeft je het gevoel dat je de situatie onder controle hebt.
* **Timemenagement.** Maak duidelijk voor jezelf wanneer je iets wilt doen. Ik persoonlijk vind het fijn om mijn tijd in te delen in 3 sferen : familie/vrienden, werk en mezelf. Zorg dat 1 sfeer niet te veel in die andere intervenieert. Waardeer je tijd, durf “nee” te zeggen als het nodig is.
* **Als je stimulatie nodig hebt, zoek dan inspiratie** bij andere mensen, cursussen, beurs, natuur. Ga naar buiten en zoek!

### Hoe houd je balans in je ziel?

* **Voed jezelf met gevoelens van liefde, dankbaarheid en ondersteuning.** Dit kan je buiten jezelf vinden ( familie en vrienden, coach of therapeut, arts, hulpverlener) of in jezelf (door middel van meditaties, visualisaties, bewust stilstaan bij bepaalde gevoelens). Er zijn allerlei online oefeningen en inspiraties hiervoor te vinden.
* **Focus op je behoeften.** Vervullen van behoeften is de basis voor blijdschap. Ik heb over behoeften in een [erdere blog geschreven](http://massagetherapie-hilversum.nl/2017/06/06/ken-je-behoeften.html). 6 behoeften waar ik toen op in ben gegaan: zekerheid, variatie, significantie, verbinding, groei en bijdrage. Neem tijd om stil te staan bij welke voor jou op dit moment het  belangrijkste zijn en hoe je hun vervul.
* **Vind je passie, ontdek je talenten.** Je talenten hoeven natuurlijk niet je passie te worden, maar het kan wel. Probeer nieuwe dingen, ontdek wat je leuk vindt en wat vanzelf gaat bij je. Je leven kan zo veel rijker en meer vervuld  worden door iets waar je gepassioneerd van bent. Voor veel mensen is een passie heel krachtig en het maakt ze zo gedreven dat ze zichzelf erdoor voorbij kunnen rennen en anderen vergeten. Zoek ook hier naar de balans.
* **Doe iets speels, laat los en neem jezelf niet zo serieus.** Uiteindelijk gaat het er om plezier te hebben in jouw zoektocht naar balans.

### Veel succes!

Bovenstaande is gebaseerd op mijn ervaring en kennis. Er zijn zeker meer manieren om tot balans komen. Wat zijn jouw tips? Ik nodig je uit om het te delen en daarmee anderen te inspireren en helpen.
