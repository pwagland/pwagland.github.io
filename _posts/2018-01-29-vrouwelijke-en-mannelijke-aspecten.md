---
layout: post
active: /inspiratie.html
title: Vrouwelijke en mannelijke aspecten die zich in onszelf en onze relatie vertegenwoordigen.
img: img/image1.jpg
---
De vrouwelijke en mannelijke aspecten die zich in onszelf en onze relatie vertegenwoordigen.

Onafhankelijk van je geslacht is er altijd een vrouwelijke en mannelijke kant in jou (yin en yang).
Vaak identificeren we ons met iets (één kant of één eigenschap) en gaan ons leven door met de overtuiging dat we zo zijn, zo moeten zijn en er niets aan kunnen veranderen.

Het is prima om een bepaalde dominante eigenschappen te hebben maar het is nog fijner om op te merken dat we soms anders zijn dan we dachten. **We zijn niet “of of” maar “en en”. Dat maakt ons ontvankelijker, veelzijdiger en beperkt ons niet.** En het is prima om over jezelf te denken dat bepaalde kenmerken domineren in jouw leven maar zorg ervoor dat je je daardoor niet afsluit voor andere kenmerken in jou. Het is voor jou nuttig om zo te zijn (sta er eens bij stil waarom) en misschien speelt die dominante eigenschap nog steeds een belangrijke rol in je dagelijks leven. Dat is prima. Eerbied je eigenschappen en accepteer jezelf volledig.
En kijk ook hoe meer je je kan openstellen en hoeveel mogelijkheden er zijn als je jezelf niet bestempelt. Je heb veel potentie in je. Er is altijd ruimte voor zelfontplooiing en ontwikkeling vanuit acceptatie en een liefdevolle open houding.


Iedereen heeft een mannelijke en een vrouwelijke kant in zich.
De mannelijke kant uit zich in:
- snelheid,
- expressiviteit,
- rationaliteit,
- denken,
- gerichtheid op onderneming,
- manifestatie,
- macht,
- grenzen stellen,
- problemen oplossen,
- competitief zijn en vooral doen.

De vrouwelijke kant laat zich zien in de vorm van:
- kalmte,
- langzaam
- introverte,
- inspiratie,
- intuïtie,
- gerichtheid op ontvangen,
- kracht,
- beren op de weg zien,
- samenwerken en vooral voelen.

Ons beeld van wat vrouwelijk en mannelijk is, is grotendeels bepaald door onze opvoeding en cultuur. In elke man en elke vrouw schuilt er een mannelijke en vrouwelijke kant. Wel is het zo dat  over het algemeen mannen iets meer van het mannelijke hebben en vrouwen iets meer van het vrouwelijke. In de Nederlandse cultuur ervaar ik dat het mannelijke meer aanwezig is dan het vrouwelijke. We waarderen in het algemeen, onafhankelijk van geslacht:  snelheid, rationaliteit, oplossen, doorzetten, niet janken, etc.

Hoe ontwikkel je eigenlijk de andere kant?

* In eerste instantie gaat het er om de kant die onderontwikkeld is te herkennen en aan het licht te brengen. Dat je zonder oordelen over jezelf bewust wordt van je sterker ontwikkelde kant en ziet welke eigenschappen je onderdrukt. Welke mochten er van jou niet zijn, welke kanten in je bekritiseer je? Is dit de mannelijke of vrouwelijke kant? Om een inzicht te krijgen kan je ook je relaties analyseren, want als je één kant onderdrukt, projecteer je dat op je relaties.\\
Bijvoorbeeld: een man, die zijn eigen vrouwelijke kant onderdrukt, kan afkeer hebben voor andere mannen die wél een vrouwelijke kant hebben ontwikkeld. Hij kan van zijn vrouwelijke partner verwachten dat ze de vrouwelijke kant volledig belichaamt. Hij zal elk onafhankelijk, assertief gedrag van haar bekritiseren. Een vrouw die haar mannelijke kant niet ontwikkelde, zal van haar man verwachten dat hij altijd krachtig en deskundig is. Vrouwen die hun eigen mannelijke kant sterker kunnen laten worden, kunnen hun mannen toestaan zachter te worden.

Zodra je bewust bent van je onderontwikkelde kant, creëer je een opening om die meer te gaan ontwikkelen. De carrièrevrouw met de scherpe kantjes kan misschien wel haar zachte kant ontwikkelen en de introverte, steun biedende man zijn initiatiefrijke, mannelijke kant. **Ze kunnen zich beiden bevrijden van afhankelijkheid en projectie en relaties vrijer aangaan i.p.v. bij hun partners de door henzelf onderdrukte eigenschappen op te eisen.**

* Wees creatief en zoek inspiratie. De weg naar ontwikkeling ( of beter gezegd niet meer onderdrukken) van de andere kant van jezelf is niet altijd makkelijk. Daarom vind ik het belangrijk om eerst de vrouwelijke kant te ontplooien zodat je kan leren om van jezelf te houden, jezelf belangrijk te vinden, jezelf te kunnen vergeven, te behandelen met mededogen, eerlijkheid, eerbied en respect.

Voor dit thema is het aanbod van therapieën, cursussen, behandelingen, oefeningen etc groot. Ik heb opgemerkt dat het leven zelf al veel oefenmogelijkheden brengt. Als je er bij stil kan staan kan je van iedere gebeurtenis iets leren en vaak heeft het te maken met je onderdrukte zelf. In mijn geval ontwikkel ik op dit moment mijn mannelijke kant door bijvoorbeeld op mijn eigen bedrijf te focussen en mijn vrouwelijke kant door uit te zoeken hoe ik mijn creatieve kant kan uiten.

Wanneer mannelijk en vrouwelijk in ongeveer gelijke mate ontwikkeld zijn, kenmerken onze relaties zich door stabiliteit, wederzijds, respect en vrijheid en zijn we niet op zoek naar iemand die de onderdrukte eigenschappen voor ons in zijn of haar leven tot uiting wil brengen terwijl wij zelf onvolledig blijven.

Ik wens je veel succes in je zoektocht naar ontwikkeling van je onderdrukte kant.

_Het bovenstaande is grotendeels gebaseerd op een boek van Anodea Judith “Handboek Chakra Psychologie”._
