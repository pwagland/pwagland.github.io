---
layout: post
title: Hoe gaat het met je psoas?
active: /inspiratie.html
---

Heb je af en toe een last van lage rugpijn, ischias, kniepijn, menstruatiepijn of spijsverteringsproblemen? Dan kan het zijn dat je **psoas** spier gespannen en verkort is. Een chronisch aangespannen psoas leidt bovendien tot kortademigheid en een hoge borstademhaling vanwege de connectie met het middenrif.


## Maar... wat is psoas eigenlijk?
Het is een spier die de wervelkolom verbindt met de heupen en benen. De psoas zorgt ervoor dat we rechtop kunnen staan en dat we onze benen kunnen optillen. Hij is verantwoordelijk voor het buigen en voor het strekken van de rug (samen met andere spieren). De psoas kan ook de wervelkolom stabiliseren en geeft ondersteuning aan de vitale organen in de buikholte ( nieren, blaas, ingewanden en reproductie organen).  Door de vitale en dynamische interactie tussen psoas en diafragma, organen, bloed en zenuwen levert de psoas-spier een belangrijke bijdrage aan eenheid in ons lichaam. Psoas is een centrale spier in ons lichaam en wordt ook wel de spier van de ziel genoemd).

Hier kun je zien hoe de psoas door ons lichaam loopt:

![Hoe loopt de psoas door je lichaam](/img/loop-van-psoas.jpg)

Zelfs bij een dreiging ingegeven door onze gedachten, spannen onze spieren zich aan, als voorbereiding voor een vlucht of vecht reactie.

De psoas staat klaar om te zorgen dat we weg kunnen rennen of om te vechten. En wanneer deze acties niet mogelijk zijn helpt de psoas om als een bal ineen te krimpen. Hierdoor worden alle kwetsbare delen (gezicht, hart, longen, buikorganen, genitaliën) afgeschermd voor de buitenwereld.

Wanneer de psoas lange tijd niet ontspant ontstaat er een verkorting van deze spier wat uiteindelijk zal leiden tot een scala van pijnlijke aandoeningen.



## Wat kan je doen?

### Oplossing 1: Zorg voor een sterke en soepele psoas
Hier is een link naar oefeningen, die ik zelf doe en aanbeveel aan cliënten in mijn praktijk.

#### Op de (massage)tafel:
<iframe width="560" height="315" src="https://www.youtube.com/embed/IXwZSYx6bFc" frameborder="0" allowfullscreen></iframe>

#### Yoga oefeningen:
<iframe width="560" height="315" src="https://www.youtube.com/embed/7SZj7UcoCeg" frameborder="0" allowfullscreen></iframe>

### Oplossing 2: De psoas massage
De psoas massage bestaat uit kneden, strijken en drukken op in het algemeen de meest gespannen spieren in onze lichaam: spieren van nek, schouders, langs de wervelkolom, lage rug en bekken. Ook de buik en psoas wordt door diep drukken gemasseerd. Je kan ervaren óf en hoeveel gespannen jij en je psoas zijn, hoeveel ruimte er in je leven is voor je ziel, en in welke mate geef je ruimte geeft aan je angsten. Ruimte creëren in je psoas is ook essentieel om  je emoties tot rust te brengen en te verwerken. Het creëert ruimte om gewoon jezelf te zijn.


## Massage van psoas ook iets voor jou?
Kom het eens ervaren bij [Massagetherapie Hilversum](/massage-en-visie.html). U bent welkom, bel of mail me gerust voor een afspraak of meer informatie.
