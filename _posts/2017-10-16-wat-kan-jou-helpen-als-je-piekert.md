---
layout: post
active: /inspiratie.html
title: Wat kan jou helpen als je piekert?
img: img/IMG_1756.JPG
---
Heb je het weleens meegemaakt? Piekergedachten die je helemaal leegzuigen? Die maken dat je je steeds vermoeider gaat voelen? Maalgedachten die maken dat je in het holst van de nacht wakker wordt en dat 1 zinnetje of vraag zich maar blijft herhalen?

Piekeren is een verkeerde vorm van nadenken. Als je langdurig doorgaat met piekeren, kom je in  een negatieve spiraal en worden je problemen steeds groter. Alles wat aandacht krijgt groeit immers. Het verschil tussen nadenken en piekeren toont zich in het resultaat: van nadenken komen oplossingen, van piekeren komen problemen.
40% van mensen piekert over zaken die niet gebeuren.
30% van mensen piekert over verleden.
Vrouwen piekeren het meest over het gezin.
Mannen piekeren het meest over financiën.

Ik vind het belangrijk dat je een eigen methode ontwikkelt om te leren omgaan met piekeren. Graag deel ik wat tips die ik zelf gebruik.

1. Word jezelf **bewust** dat je piekert. De allerbelangrijkste stap in het proces van stoppen met piekeren is ervan bewust te zijn dat je het doet. Vaak heb je het niet in de gaten dat je in een piekerstroom zit. Pas als je voor een moment stopt en merkt dat je hoofd ergens mee bezig is geweest en steeds opnieuw terugdenkt aan dat ene, zal het lampje gaan branden. Daar is hij, de piekergedachte.
2. Als je merkt dat je piekert, zeg dan liefdevol tegen jezelf: “Aaaah, daar is iets dat mijn aandacht vraagt”. Probeer dan de gedachte te ordenen. Kijk wat er aan de hand is en wat precies de piekergedachte is. Welke emotie er achter zit ( vaak is het angst of onzekerheid/onveiligheid voor iets in de toekomst, of verdriet of pijn voor iets uit het verleden, schaamte of schuldgevoel). **Voel** die emotie voor een moment zodat je je er echt bewust van wordt. Blijf niet langdurig in de emotie, merk het gewoon op.
3. Daarna kan je je piekergedachte **onderzoeken**.
   1. Is je piekergedachte **waar**? Ben je helemaal zeker dat het waar is? Weet dat, onafhankelijk van het  antwoord, je brein piekert omdat het je wil waarschuwen, voorbereiden of iets wil oplossen. Het weet alleen nog niet hoe. Wees liefdevol voor je brein. Help je brein om piekeren om te zetten in nadenken.
   2. Onderzoek ook of het over het **verleden, de toekomst of het nu gaat**.

      Wees bewust dat de toekomst onvoorspelbaar is. Om te kunnen leven met die onzekerheid denk ik dan zelf aan dit verhaal. Misschien kan het jou ook helpen:

      <iframe width="560" height="315" src="https://www.youtube.com/embed/81XIhTePvKE" frameborder="0" allowfullscreen></iframe>

      Je weet nooit of iets goed of slecht is.

      Als het zo is dat je over het verleden piekert, realiseer je dan dat je het verleden niet kan veranderen. Wanneer je blijft piekeren over het verleden, heb je geen energie voor het heden en de toekomst. Als je jezelf het verleden kan vergeven, ben je geen gevangene meer van je verleden en schep je ruimte voor het nieuwe. (Soms is het verstandig om met ondersteuning van een therapeut dingen uit je verleden die je in de weg zitten, op te ruimen en achter je te laten).

      Als het sprake is van een piekergedachte in het nu, is acceptatie van dat wat is een eerste stap om het denkproces te starten en te stoppen met piekeren. In plaats van piekeren gepaarde gaande met weerstand, accepteer je eerst de situatie. Het mag zijn zoals het is, want het is als het is. Of je het nu wilt of niet. Pas dan kan je toewerken naar iets anders, oplossingen zoeken. Ook als het onplezierig is. Weet dat leven constant verandert. Om mezelf hieraan te herinneren lees ik af en toe [een verhaal](http://www.senseofhappiness.nl/inspirerende-verhalen-voorbij.php).
4. Wees altijd **lief voor jezelf**. Weet dat je altijd je best doet vanuit je bewustzijn en je kennis op dat moment. Als je het beter zou weten, zou je het anders doen. Het leven is een leerproces en fouten (lees: lessen) horen daarbij. Als je lief voor jezelf bent, kan je positief veranderen. Als je jezelf met woede, boosheid of oordelen behandelt, wat zal dan het resultaat zijn denk je ?
5. Als je merkt dat je door piekeren niet goed slaapt of moe bent, probeer dan de komende dagen **extra op jezelf te letten**. Ikzelf doe bijvoorbeeld iets creatiefs, rustgevends, ik ga wandelen en geniet van de schoonheid van de natuur, ga sporten of een leuke, luchtige film kijken. Ik blijf checken hoe het met me is, blijf ik nog piekeren?, slaap ik goed?, heb ik veel of weinig gedachten? Het is belangrijk dat piekergedachten niet voor lang blijven en dat je op een gegeven moment weer goede nachtrust hebt. Zorg dat je terug in balans komt.
6. Andere mogelijkheden om met piekeren om te gaan zijn: met iemand praten, afleiding zoeken, mediteren, naar muziek luisteren, een mindfullnes cursus volgen, een piekerkwartier inlassen (waarbij je bewust 15 minuten lang piekert en daarna niet meer).

Ik ben ontzettend benieuwd naar jouw recept voor het omgaan met piekeren.
Voel je vrij om bovenste te gebruiken als je het nog niet doet en het aan te passen aan jouw behoeften. Of misschien heb je tips die anderen kunnen helpen? Dan zou ik het heel fijn vinden als je ze wilt delen zodat anderen er ook van kunnen profiteren.
